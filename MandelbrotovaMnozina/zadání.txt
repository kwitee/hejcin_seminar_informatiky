1) Přidejte na formulář 4 komponenty TextBox, přes které bude možné nastavovat 4 parametry algoritmu (xMin, xMax, yMin, yMax).
    Nastavte defaultní hodnoty do komponent (X min = -2,5; X max = 1; Y min = -1; Y max = 1).

    Nápověda:
        Nezapomeňte, že hodnota z text boxu je typu string a je nutné ji přetypovat, např. pomocí double.Parse().

2) Přidelte na formulář spodní lištu (status strip), jehož součástí bude progress bar a label.
    Label by měl obsahovat následující texty: "Výpočet fraktálu" a "Výpočet fraktálu byl dokončen".
    Hodnota progress baru by se měla upravovat v průběhu vykreslování.

    Nápověda: 
        Maximální hodnota progress baru je 100, takže můžeme např. pro každý sloupec (x) vyhodnotit, kolik procent sloupců již bylo vykresleno.
        Při velmi rychlých změnách se status strip label nepřekresluje, volejte metodu statusStrip.Update(), abyste vynutili překreslení.

3) Opravte chybu, která vznikne při změně velikosti okna - fraktál by se měl v této situaci znovu překreslit.
    Velikost komponent lze kotvit pomocí vlastnosti Anchor.

    Nápověda: 
        Můžete použít událost PictureBox.SizeChanged - snížení responsivnosti okna :(
        Nebo Form.ResizeEnd - nereaguje na maximalizaci okna :(

4) Přidejte možnost uložení výsledného fraktálu do souboru.
    Komponenta MenuStrip: Soubor -> Uložit obrázek.
    Použijte FileSaveDialog pro výběr cesty (Filter: "Bitmap (*.bmp)|*.bmp").
    Uložte soubor pouze v případě, že je result dialogu OK.
    Pokud dojde k uložení, upravte status strip label hodnotu na "Soubor uložen".

    Nápověda:
        Dialog se zobrazuje metodou Show(), ta vrací objekt Result poté, co je dialog uživatelem uzavřen.
        Třída BitMap má metodu Save().

5) Přidejte možnost načtení parametru fraktálu ze souboru.
    Komponenta MenuStrip: Soubor -> Načíst parametry.
    Použijte OpenFileDialog pro výběr cesty k txt souboru (Filter: "Textový soubor (*.txt)|*.txt").
    Parsujte soubor pouze v případě, že je result dialogu OK.
    Txt soubor by měl obsahovat 4 parametry algoritmu oddělené středníkem (xMin, xMax, yMin, yMax).
    Pokud při parsování souboru dojde k chybě, odchyťte ji a zobrazte ji pomocí dialogu MessageBox.
    Mělo by automaticky dojít k překreslení fraktálu.
    Ukázkové pozice jsou v adresáři pozice.

6) Přidejte možnost uložení aktuální parametrů do souboru.
    Komponenta MenuStrip: Soubor -> Uložit parametry.
    Použijte FileSaveDialog pro výběr cesty (Filter: "Textový soubor (*.txt)|*.txt").
    Uložte soubor pouze v případě, že je result dialogu OK.
    Pokud dojde k uložení, upravte status strip label hodnotu na "Parametry uloženy".

7) Přidejte na status strip další label a do něj vykreslujte aktuální souřadnice X a Y.
    Použijte událost PictureBox.MouseMove (MouseEventArgs drží informaci o aktuální poloze kurzoru).

    Nápověda:
        Souřadnice polohy kurzoru jsou vztaženy k komponentě PictureBox, musíme je převést do našeho souřadnicového prostoru
        Xmin - Xmax a Ymin - Ymax. 

8) Naprogramujte zoom fraktálu po dvojitém kliku na PictureBox.
    Použijte událost PictureBox.MouseDoubleClick.

    Nápověda:
        Stejně jako v bodě 7 je nutné převést souřadnice. Bod do kterého uživatel kliknul by měl být nový střed pro X i Y souřadnice.
        Ze středu můžeme vypočítat min a max souřadnice a vynásobit je nějakým faktorem přiblížení (např. 0.5 na 2x zoom).

9) Upravte zoom logiku z bodu 8. Pravý dvouklik fraktál přibližuje, levý oddaluje.
    MouseEventArgs drží informaci o tom, jakým tlačítkem uživatel kliknul.